Červená čiapočka
----------------

Kde bolo tam bolo, za siedmimi horami a siedmimi dolinami žilo jedno malé dievčatko. Už to bolo dlho, odkedy ju nazval niekto inak ako Červená čiapočka. Táto prezývka jej prischla podľa červeného plášťa, ktorý jej ušila jej milovaná stará mama.
„Červená čiapočka!“ zvolala mamka na Čiapočku, „Stará mama sa necíti dobre, čo keby si jej zaniesla tento košíček, nachystala som pre ňu nejaké dobroty.“
„Áno, mamička, samozrejme, že jej to zanesiem.“ riekla Červená čiapočka.
„Ale nezabúdaj, že nemáš schádzať z cestičky, les môže byť veľmi nebezpečný. A nie že budeš hovoriť s cudzími ľuďmi!" poučovalu ju mamička.
Červená čiapočka na znak súhlasu prikývla a vybrala sa na cestu. K starej mame už išla lesom veľakrát, a preto sa nebála. Cestu si spríjemňovala pesničkami a obzeraním krásnej krajiny.
Neďaleko cestičky sa potuloval osamelý vlk. Bol naštvaný, lebo mu jeho korisť utiekla, keď zrazu začul dievčenský hlások. Vydal sa za ním a zbadal ako si Červená čiapočka vykračuje lesom. Už zdiaľky zacítil vôňu dobrôt, ktoré v košíčku nesie, a ani ona sama by nebola na zahodenie.
Po chvíľke pozorovania sa k nej prikradol. „Ale, ale koho to tu máme? Čože to máš v košíčku a kamže ho nesieš?“ spýtal sa prefíkaný vlk.
Červená čiapočka už aj zabudla na poučenia, ktoré jej dávala jej mamička, a tak to vlkovi prezradila: „To je pre babičku, býva sama v lese a je veľmi chorá.“
Vlk sa na chvíľu zamyslel, keď dostal skvelý nápad: „Vidíš tie kvietky v tmatej húštine? Nepotešila by sa babička, ak by si jej ich priniesla?“ spýtal sa vlk.
Červená čiapočka pri pohľade na krásne kvetiny zabudla aj na druhé poučenie, ktoré dostala od mamičky. 
„Pán Vlk, myslím, že máte pravdu, určite by bola nadšená.“ a už kráčala smerom ku kvietkom.
Vlk nečakal a namieril si to rovno do domu babičky.
Červená čiapočka sa zatiaľ zdržala zbieraním tých najkrajších kvetov aké kedy videla. Keď už bola zo svojou kyticou spokojná. Zamierila rovno k babičke.
Pred jej chalúpkou opatrne zaklopala na dvere.
„Kto je tam?“ ozvalo sa zvnútra hrubším hlasom. *Stará mama musí byť naozaj veľmi chorá,* v duchu si pomyslela Červená čiapočka.
„Ja som, tvoja vnučka, Čiapočka. Priniesla som ti nejaké dobroty!“ odpovedala.
„Poď ďalej, len poď, srdiečko.“ počula spoza dverí.
Vošla dnu a košík položila na stôl spolu s kvietkami. Vybrala sa rovno za babičkou.
„Cestou v lese som ti nazbierala kvietky,“ štebotala, kým kráčala k izbe babičky, „dúfam, že sa ti budú páčiť - “ zarazila sa, keď zočila babičku.
„Babi? Si v poriadku?“ opatrne sa spýtala. 
Babička totiž nevyzerala obvykle. Bola - veľká.
„Ale čo by som nebola. Len sa necítim najlepšie.“ prehovorila babička. 
Červená čiapočka v tej chvíli nevedela, že sa nepozerá na babičku, ale na prestrojeného vlka, ktorý už babičku stihol zjesť.
„Ale babi, prečo máš také veľké oči?“ spýtala sa.
„No prečo, prečo, aby som ťa lepšie videla!“
„A prečo máś také veľké uši?“ 
„Aby som ťa lepšie počula!“ odvetil vlk.
V tej chvíli Červená čiapočka zbadala niečo strašidelné.
„Ale babi! Prečo máš také veľké zuby?!?“
V tej chvíli sa vlk zdvihol a svojim hrubým hlasom prehovoril: „Aby som ťa lepšie mohol zjesť!“
A kým sa Čiapočka nazdala, už jej nebolo.
Vlk, nasýtený babičkou aj Čiapočkou, sa vyčerpaný zvalil na posteľ a okamžite zaspal. Nevedel, že celú scénu pozorovol horár - babičkin priateľ.
Akonáhle vlk zaspal tvrdým spánkom, navozil do domu kamene a vlka rozpáral. Babička s Čiapočkou vďačne vyskočili z vlkovho žalúdka a všetci traja naplnili vlka riečnymi kameňmi a zašili.
Keď sa vlk konečne zobudil, brucho ho náramne bolelo. Vydal sa k rieke, že sa napije, ale len čo sa zohol, kamene v jeho bruchu ho prevážili a šup s ním do vody!
Horár, babička aj Čiapočka to zdiaľky pozorovali a na oslovu a ako vďaku za ich záchranu si všetci traja pochutili na dobrotách, ktoré Červená čiapočka priniesla.

[ilustracny obrazok](https://pixabay.com/sk/diev%C4%8Da-little-red-riding-hood-pes-3206245/)